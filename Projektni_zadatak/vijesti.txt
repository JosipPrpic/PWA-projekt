Vijest 1----------------------

https://www.index.hr/vijesti/clanak/japan-u-ocean-spustio-ogromnu-turbinu-pokusava-koristiti-neogranicenu-energiju/2371222.aspx

NASLOV: Japan u ocean spustio ogromnu turbinu, pokušava koristiti "neograničenu" energiju

SLIKA LINK: https://ip.index.hr/remote/indexnew.s3.index.hr/f3fa287d-8e68-4d31-a9f3-1048eb6b9af7.jpg?width=438&height=229&mode=crop&anchor=topcenter&scale=both

DUBOKO ispod površine mora nalazi se izvor energije koji nije nalik bilo kojem drugom. Kako bi ga iskoristili, japanski su znanstvenici konstruirali ogromnu turbinu koja može izdržati najjače oceanske struje kako bi protok pretvorila u gotovo neograničenu opskrbu električnom energijom.

Kompanija Ishikawajima-Harima Heavy Industries, poznata i kao IHI Corporation, proučava ovu tehnologiju već više od jednog desetljeća, a 2017. se udružila s Organizacijom za razvoj nove vrste energije i industrijske tehnologije (NEDO).

Stručnjaci su u veljači završili testiranje prototipa koje je trajalo više od tri godine. Prototip težak 330 tona nazvan je Kairyu, što bi se moglo prevesti kao – oceanska struja.

Kairyu se sastoji od 20 metara dugog trupa, okruženog parom cilindara slične veličine, od kojih svaki sadrži sustav za proizvodnju energije na kojima se nalaze propeleri dugi 11 metara. Kad se usidri na dnu oceana, turbina može potražiti najučinkovitiji položaj za stvaranje energije od tlaka oceanskih struja.

Vijest 2----------------------

https://www.index.hr/vijesti/clanak/krenula-kupalisna-sezona-na-otvorenim-bazenima-i-gradskim-kupalistima-u-zagrebu/2371237.aspx

NASLOV: Za kupanje u Zagrebu otvorene sve plaže na Jarunu i Bundeku

SLIKA: https://ip.index.hr/remote/indexnew.s3.index.hr/e7143dcd-6dcc-4090-af2a-a94ab74b3de7.jpg?width=259&height=154&mode=crop&anchor=topcenter&scale=both

KUPALIŠNA sezona na jezerima Bundek i Jarun te na vanjskim bazenima Sportskog parka "Mladost" službeno je krenula 1. lipnja, a u subotu, 11. lipnja građanima svoja vrata otvara i vanjski bazen SRC-a "Šalata".

Službeno radno vrijeme kupališta na Bundeku i Jarunu je od 10 do 20 sati jer u tom periodu na plažama gradskih kupališta dežuraju licencirani spasioci te je u istom periodu dostupna prva pomoć i dežurni liječnik.

Radno vrijeme vanjskih bazena za građanstvo u sklopu Sportskog parka "Mladost" je radnim danom od 12 do 18 sati, a vikendom i blagdanom od 10 do 19 sati.

Na Šalati je bazen za građanstvo otvoren radnim danom od 13:30 do 18 sati te vikendom i blagdanom od 11 do 19 sati.

Vijest 3 ----------------------------------

https://www.index.hr/vijesti/clanak/hgk-poziva-hrvatske-tvrtke-da-se-ukljuce-u-rjesavanje-problema-nedostatka-cipova/2371273.aspx

https://ip.index.hr/remote/indexnew.s3.index.hr/05d974af-1968-4497-8fd1-11ce10e8aa9a.jpg?width=438&height=229&mode=crop&anchor=topcenter&scale=both

HGK poziva hrvatske tvrtke da se uključe u rješavanje problema nedostatka čipova

HRVATSKE tvrtke do 8. srpnja mogu se javiti na poziv Ministarstva gospodarstva i održivog razvoja za iskaz interesa za projekte mikroelektronike, što je prilika da se uključe u rješavanje problema nedostatka čipova i smanjenja ovisnosti o uvozu iz Azije, poručili su danas iz HGK.

Hrvatska gospodarska komora (HGK) i njezina Grupacija za mikroelektroniku i poluvodiče inicirali su, kako ističu iz HGK, uključivanje hrvatskih tvrtki u europski program IPCE (Važni projekti od zajedničkog europskog interesa), što je i ostvareno u koordinaciji sa Stalnim predstavništvom RH pri EU i Ministarstvom gospodarstva i održivog razvoja.

HGK: Danas rijetko koji uređaj ne uključuje čipove
Po ocjeni HGK, time i hrvatske tvrtke daju svoj doprinos u problemu nedostatka čipova i smanjenju ovisnosti o uvozu iz Azije, tj. ostvarenju Industrijske strategije EU.

Za poziv za iskaz interesa za projekte mikroelektronike, otvoren do 8. srpnja, kažu da obuhvaća dizajn, razvoj i proizvodnju procesa, čipova, poluvodičkih podloga i srodnih tehnologija.

Podsjećaju i da danas rijetko koji uređaj ne uključuje čipove, pa se primjerice u prosječnom automobilu nalazi 50 do 150 čipova, a kako je njihova proizvodnja zaustavljena zatvaranjem pogona zbog pandemije, počelo ih je nedostajati.

Istodobno se, također zbog pandemije, u svijetu povećala potražnja za svim vrstama elektroničkih uređaja te su se zbog toga, ali i nakon ponovnog otvaranja pogona, mnoge industrije suočile s nestašicom čipova.

"Radi se o značajnim sredstvima"
Moguća rješenja za to su razvoj mikroelektronike nove generacije, ali i povratak i jačanje proizvodnje u Europi, tzv. re-shoring, navode iz HGK.

Vijest 4--------------------
https://www.index.hr/vijesti/clanak/svim-navijacima-hajduka-odbijene-zalbe-ostaju-u-istraznom-zatvoru/2371275.aspx

https://ip.index.hr/remote/indexnew.s3.index.hr/4969860f-4a7a-4169-9e04-fbafaf18d53e.jpg?width=438&height=229&mode=crop&anchor=topcenter&scale=both

Svim navijačima Hajduka odbijene žalbe, ostaju u istražnom zatvoru

ŽUPANIJSKI sud u Velikoj Gorici odbio je žalbe svih 38 navijača Hajduka te oni ostaju iza rešetaka.
Sud je odluku o odbijanju žalbi objavio na internetu.

"U kaznenom postupku zbog kaznenog djela izazivanja nereda iz članka 324. stavka 2. KZ/11, odbijene su žalbe svih osumnjičenika. Stoga 38 osumnjičenika ostaju u istražnom zatvoru na temelju rješenja sudaca istrage ovoga suda. 4 osumnjičenika puštena su iz istražnog zatvora na prijedlog državnog odvjetnika", piše sud.

Podsjetimo, nakon nereda na autocesti prije točno 20 dana uhićene su 42 osobe. Prije nekoliko dana četiri navijača su puštena zbog nedostatka dokaza.

Vijest 5 ---------------------

https://www.index.hr/vijesti/clanak/zbog-pridea-i-katolickog-koncerta-puno-promjena-u-zetovom-prometu-evo-svih/2369599.aspx

https://ip.index.hr/remote/indexnew.s3.index.hr/fb9c56a1-2911-4bca-a1cc-d96f1d830243.jpg?width=438&height=229&mode=crop&anchor=topcenter&scale=both

Ovo su promjene u prometu ZET-a zbog Pridea i katoličkog koncerta

POVORKA ponosa Zagreb Pride 2022 kreće nešto iza 16 sati, a trasa je užim centrom grada do Ribnjaka, gdje se oko 18 sati nastavlja druženje. Navečer se pak deseci tisuća ljudi očekuju na stadionu Maksimir, gdje se održava katolički koncert "Progledaj srcem".

POVORKA ponosa Zagreb Pride 2022 kreće nešto iza 16 sati, a trasa je užim centrom grada do Ribnjaka, gdje se oko 18 sati nastavlja druženje. Navečer se pak deseci tisuća ljudi očekuju na stadionu Maksimir, gdje se održava katolički koncert "Progledaj srcem". Sve to utjecat će na ZET-ov promet pa su iz Holdinga najavili izmjene u planu prometa u užem centru grada te oko Maksimira. 

U nastavku pročitajte što se sve mijenja u ZET-ovom prijevozu.

Izmijenjeni plan prometovanja ZET-a
Zbog povorke ponosa, od 16.10 do 18 sati tramvaji će obilaziti uži centar. Tramvajski promet bit će obustavljen Savskom cestom (sjeverno od Vodnikove), Frankopanskom, Ilicom (od Ulice Republike Austrije do Trga bana Josipa Jelačića), Jurišićevom, Zrinjevcem, Ulicom Franje Račkog, Draškovićevom (od Ulice kneza Mislava do Vlaške), Vlaškom, Ribnjakom i Ksaverskom cestom te će tramvajske linije 4, 6, 11, 12, 13, 14 i 17 prometovati izmijenjenim trasama u oba smjera:

Linije 6, 13 i 17 prometovat će preko Vodnikove i Glavnog kolodvora do svojih krajnjih odredišta.

Linije 4 i 11 prometovat će izmijenjenom trasom: Vodnikova – Glavni kolodvor – Draškovićeva – Kneza Mislava – Trg žrtava fašizma – Šubićeva – Kvaternikov trg –  i dalje redovnom trasom do Dubrave, odnosno Dupca.

Linija 12 će od Ljubljanice voziti Ulicom grada Vukovara, zatim Držićevom i Šubićevom do Dubrave

Linija 14 umjesto do Mihaljevca, vozit će do Borongaja trasom: Zapruđe - Savska - Vodnikova – Glavni kolodvor - Draškovićeva – Ulica kneza Mislava – Trg žrtava fašizma – Zvonimirova - Borongaj.

Na dijelu trase kojom će biti onemogućeno prometovanje tramvajske linije 14 voziti autobusi linija 102 i 233 na relaciji Mihaljevac - Kaptol.

Autobusi linije 118 će od 15.30 do 16.40, zbog prolaska sudionika Povorke, prometovati skraćeno na relaciji Magazinska/B. Adžije - Voltino. Polasci sa stajališta Magazinska/B. Adžije ostvarivat će se pet minuta kasnije u odnosu na vremena koja su u voznom redu navedena kao polasci s Trga Mažuranića, dok vremena polazaka autobusa iz Voltinog ostaju nepromijenjena.

Navečer, nakon završetka koncerta na Maksimiru očekuje se obustava tramvajskog prometa od Kvaternikovog trga do Dubrave te Zvonimirovom ulicom, od Trga žrtava fašizma do Borongaja. Autobusne linije 203 (Svetice - Vinec – Kaptol), 226 (Kaptol - Remete - Svetice) i 227 (Svetice - G.Bukovac - Gračansko Dolje) prometovat će skraćeno do rotora Bukovačka/Petrova, odnosno do stajališta Prilesje. Polasci sa stajališta Prilesje ostvarivat će se pet minuta kasnije u odnosu na vremena koja su u voznom redu navedena kao polasci sa Svetica.

Sport1--------------------

https://www.index.hr/sport/clanak/od-2045-danska-hrvatska-procurio-dalicev-sastav-igra-novi-debitant-nema-modrica/2370858.aspx?index_ref=naslovnica_sport_prva_d

NASLOV
OD 20:45 DANSKA - HRVATSKA Procurio Dalićev sastav? Igra novi debitant, nema Modrića

SLIKA LINK
https://ip.index.hr/remote/indexnew.s3.index.hr/ced25467-aa57-4ce7-921c-9de037512691.gif?width=488&height=268&mode=crop&anchor=topcenter&scale=both

TEKST
HRVATSKA reprezentacija od 20:45 na gostovanju kod Danske igra treće kolo prve skupine Lige nacija. U prva dva susreta osvojila je jedan bod (poraz od Austrije i remi s Francuskom), dok je Danska na maksimalnom učinku. Uzela je tri boda i u Francuskoj i u Austriji.
Mogući sastav Hrvatske
Livaković - Vrsaljko, Erlić, Šutalo, Juranović - Brozović, Jakić - Ivanušec, Pašalić, Oršić - Kramarić

To je sastav u kojem će na stadion Parken istrčati hrvatska reprezentacija, tvrde Sportske novosti. Prvi put će za Hrvatsku od Eura tako nastupiti Šime Vrsaljko, dok će na lijevom boku zaigrati Josip Juranović. I dok se za Bornu Sosu znalo da nije spreman za nastup, čini se da je otpao i Borna Barišić. Martin Erlić zadovoljio je na debiju protiv Francuske, a stoperski tandem trebao bi činiti s novim debitantom, Dinamovim Josipom Šutalom.

Mateo Kovačić, Lovro Majer i Josip Brekalo ostat će na klupi nakon što su igrali od prve minute i protiv Austrije i protiv Francuske. Luka Modrić je između Francuske i Danske imao i put u Madrid na potpis ugovora pa će i on ostati na klupi. Prvi put u ovom ciklusu će povjerenje u prvih 11 dobit Kristijan Jakić, Luka Ivanušec i Mislav Oršić.
Mogući sastav Danske:
Schmeichel - Andersen, Vestergaard, Nelsson - Kristensen, Hojbjerg, Delaney, Maehle - Eriksen - Cornelius, Braithwaite

---------------------------------------------------------

sport 1:

https://ip.index.hr/remote/indexnew.s3.index.hr/9d3c8fc1-48c4-450c-9f5a-f5ddcf132dac.jpg?width=854&height=443&mode=crop&anchor=topcenter&scale=both

KYLIAN MBAPPE ostaje u Paris Saint-Germainu. Potvrdili su to svi španjolski i francuski mediji, a i najpoznatiji novinar za transfere Fabrizio Romano. Mbappe je već nazvao Realovog predsjednika Florentina Pereza i rekao mu svoju odluku, javlja Romano.

Francuski novinar Santi Aouna na Twitteru je objavio kako je Real bio spreman Mbappeu ponuditi i broj 10 na dresu, odnosno oduzeti ga Luki Modriću, a dodijeliti ga Francuzu. Mbappe desetku nosi u reprezentaciji, ali ne i u klubu, gdje mu Neymar nije prepustio broj.

Mbappe će u Parizu sudjelovati i u odlukama trenera i sportskog direktora?
Parižani su napravili sve da 23-godišnjeg Mbappea zadrže u klubu. Dobit će oko 50 milijuna eura godišnje plaće, ugovor na dvije ili tri godine te oko 100 milijuna eura bonusa za potpis novog ugovora, tvrdi talijanski novinar Gianluca Di Marzio. Španjolski El Chiringuito izvijestio je kako će Mbappe sudjelovati u izboru trenera PSG-a, kao i u odlučivanju o transferima i odlukama sportskog direktora.

Mbappea je PSG doveo prije četiri godine kao 19-godišnjaka iz Monaca za 145 milijuna eura, a ovog ljeta ga je mogao izgubiti besplatno jer mu aktualni ugovor traje do 30. lipnja. Ukupno je za PSG zabio 168 golova uz 87 asistencija. 

sport 2: ---------------------------------------------------------

https://ip.index.hr/remote/indexnew.s3.index.hr/781326e5-87f4-4c6c-87e3-6cc9fdb22bf9.jpg?width=765&height=421

JOŠ nekoliko sati dijeli nas od derbija Dinama i Hajduka na Maksimiru kojim će se zaključiti ovosezonsko izdanje Prve HNL. U posljednje kolo ulazimo bez rezultatskog uloga jer je ono najvažnije već poznato. Dinamo je s četiri boda prednosti na vrhu već počeo slaviti novu titulu, a Hajduk je osigurao drugo mjesto. 

Bijele u četvrtak čeka finale Kupa protiv Rijeke i čak je Valdas Dambrauskas, koji uvijek inzistira da se govori "samo o idućoj utakmici", priznao kako je fokus kluba na dvoboju u kojem može uzeti trofej. Dok će Hajduk vrlo vjerojatno rotirati, Dinamo očekujemo u najjačem sastavu kako bi momčad Ante Čačića sa stilom zaključila sezonu. 

Dinamo pred dvije rasprodane tribine svojih navijača sigurno ne želi dopustiti da mu Hajduk pokvari slavlje tako da je objema ekipama cilj pozitivan rezultat. Hajduk će do njega doduše vjerojatno probati doći sa značajnije izrotiranim sastavom.

U Zagreb nisu doputovali Nikola Kalinić i Gergo Lovrencsics, pa na njihovim mjestima očekujemo Mikanovića i svježe oporavljenog Mlakara. Najveća anomalija od standardne Hajdukove postave najizglednije će biti Marko Livaja. Najbolji strijelac HNL-a dvoboj bi mogao započeti na klupi kako bi maksimalno spreman dočekao finale Kupa.



sport 3: ---------------------------------------------------------

https://ip.index.hr/remote/indexnew.s3.index.hr/76b12e77-20ee-48c0-9a52-ce1bbacadcbe.jpg?width=765&height=402

IVAN PERIŠIĆ ugovor s Interom ima samo do kraja sljedećeg mjeseca i već u srpnju može otići u drugi klub bez odštete. Pregovori hrvatskog reprezentativca i milanskog kluba oko novog ugovora traju mjesecima. Perišić je nakon finala kupa i javno prozvao upravu, ali dogovora još nema.

Inter 33-godišnjem ofenzivcu nudi dvogodišnji ugovor od četiri i pol milijuna eura po sezoni, a Perišić traži šest milijuna. Toliko mu je, navodno, spreman ponuditi i najveći Interov rival Juventus, a Perišića silno želi i londonski Chelsea.

ESPN javlja da se u borbu za Perišića uključio i Tottenham. Engleski klub prati situaciju i mogao bi ponovo spojiti Antonija Contea i Perišića. Conte, trener Tottenhama, surađivao je u Interu s Perišićem i prošle sezone su milanskom klubu zajedno donijeli prvi naslov prvaka nakon 2010. godine.


